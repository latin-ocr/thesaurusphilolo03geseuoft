lv

Habemus igitur opus morte quidem auctoris sui interruptum, quum propemodum ad finem perductum
esset, eiusdem tamen auctoris curis, ut aiunt, posterioribus auctum et emendatum, varia doctrina refertum
et Thesauri nomine plane dignum: in quo si non onmia instar auri sunt, tamen insunt ingenii copiae atque
acerrimi studii specimina multa, rerum denique ad S. S. interpretationem utilium largus apparatus, quo
non sine fructu utare.

Mea qualiacunque sunt, parca manu contuli, neque omnia tetigi quae minus placerent, sed tantum,
ut serebat occasio, aliqua certe Gsssnxu notationibus adieci vel interposui. Quod nolim ita accipiant
harum rerum arbitri, ut me credant probare omnia, quae intacta reliqui. Magis enim ex aequo bonoque fiet,
si me existiment ex iis quae proposui, quam si de eiusmodi rebus meeum expostulent, quae malui nunc tacere.
Ac ne apertos quidem errores correxi omnes, utpote qui saepe sunt tam leves tamve manifesti, ut eorum,
qui tali libro utantur, neminem fugiant, neminem impediant, velut siquid in verbis latinis sive auctoris
inconsiderantia sive operarum culpa peccatum est. Praecipue autem meum esse arbitrabar, ut ea denuo
percensereni et, si qua opus esset, corrigerem, quae Gssssxms e codicibus manuscriptis protulerat, quo
pertinent loci sumti ex scriptis Abulwal'idiS, Iudae ben Karisch, Taneluimi Hierosolymitaui, Bar Alii, aliorum;
idque studiose feei, quoniam plerisque ad hos codices non patet aditus. Atque eadem de causa quum ex his
codicibus mss., tum ex nonnullis libris rarioribus passim quaedam additamenta adieci: id quod palam hic
profiteor, ne negligentiae insimulor, si libris aliis quibusdam optimis iusto rarius uti videar.

Quod GESENIUS promiserat, quum tomi primi fasciculum alterum emitteret, se subsidiorum huic
operi adhibitorum indicem esse daturum, id consilium postea videtur abiecisse. Certe nihil eiusmodi, ac
ne inchoatum quidem, ab eo relietum habemus, praeter pauca de libris manuscriptis notata, v. c. de operibus
Abulvvalidis, Tancluimi, Bar ‘Alii, Bar Bahliili. Sed haec partim a Ghsmo ipso alibi et separatis libellis,
velutin praefatione lexici hebraei et in binis commentationibus de Bar Alio et Bahliilo editis, partim post
eius obitum ab aliis viris doctis dedita opera descripta vel excussa sunt. Tametsi igitur haec omitti
necesse suit, tamen pietatis officio hac in re non videbimur defuisse.

Dabam Halis Saxonum m. Decembr. a. MDCCGLVII.

Acin. Rocdiger.

